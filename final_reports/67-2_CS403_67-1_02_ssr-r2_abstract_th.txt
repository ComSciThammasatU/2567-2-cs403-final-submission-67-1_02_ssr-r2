ระบบจัดการงานแสดงของชุมนุมดนตรี คณะวิทยาศาสตร์และเทคโนโลยี
SCI BAND MUSIC PERFORMANCE MANAGEMENT SYSTEM

		      บดคัดย่อ
	โครงงานนี้เป็นการพัฒนาระบบการจัดการงานแสดงดนตรีสำหรับชุมนุม SCI BAND 
คณะวิทยาศาสตร์และเทคโนโลยี มหาวิทยาลัยธรรมศาสตร์ ศูนย์รังสิต โดยมีปัญหาหลักจากการ
สื่อสารที่ไม่เป็นระเบียบในกลุ่มไลน์จำนวนมาก และการสลับตัวของสมาชิก (Performer) ระหว่างการ
แสดงที่ทำให้เกิดความสับสนในการจำลำดับการแสดง จึงได้พัฒนาระบบขึ้นเป็นโมบายแอปพลิเคชัน 
ด้วย React Native, NestJS, PostgreSQL ซึ่งสามารถจัดการข้อมูลสมาชิก, ลำดับการแสดง, คิว
เพลง, และการแจ้งเตือนผ่าน Discord ในวันแสดงจริง 
	การพัฒนาระบบนี้มุ่งเน้นการจัดการลำดับการแสดงให้มีความเป็นระเบียบ โดยใช้ระบบ
แจ้งเตือนและการจัดเก็บข้อมูลที่เป็นระบบ ทำให้สมาชิกและทีมงานสามารถติดตามความคืบหน้าของ
งานได้แบบเรียลไทม์ นอกจากนี้ระบบยังสามารถอ่านข้อมูลจาก Google Forms ที่ใช้สำหรับการ
สมัครเข้าชุมนุมผ่านทาง Google Sheets เพื่อเป็นการจำกัดการเข้าถึงระบบให้มีเฉพาะสมาชิกชุมนุม
เท่านั้นที่สามารถเข้าใช้งานได้ พร้อมทั้งมีฟีเจอร์ในการปิดบัญชีผู้ใช้งานเมื่อสมาชิกชุมนุมจบการศึกษา 
	ระบบนี้ช่วยเพิ่มประสิทธิภาพในการจัดการงานแสดงดนตรีของ SCI BAND ทำให้การ
แสดงดนตรีมีความราบรื่นและมีความเป็นมืออาชีพมากขึ้น ลดความสับสนที่เกิดจากการสื่อสารที่ไม่
เป็นระบบ และเพิ่มความพึงพอใจให้แก่ผู้เกี่ยวข้อง ทั้งสมาชิก, ผู้จัดงาน, และผู้ชม โดยระบบนี้ยัง
ส่งเสริมการทำงานร่วมกันและความร่วมมือที่ดีในทีมงานภายในชุมนุม
 
คำสำคัญ: SCI BAND, งานแสดงดนตรี, ระบบจัดการงานแสดงดนตรี, การสื่อสาร